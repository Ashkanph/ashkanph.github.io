{"componentChunkName":"component---src-templates-blog-template-js","path":"/blog/metamorphoses","result":{"data":{"markdownRemark":{"html":"<p>شاعری را در نظر بگیرید که سال‌ها پیش، امپراتور از یکی از شعرهایش رنجیده و او را تبعید کرده‌است. دور از سرزمین خود، در خاکی غریب، در میان مردمانی که زبانش را نمی‌فهمند و شعرهایش را در نمی‌یابند. تنها سرمایه‌اش، شعرش، اکنون در نظر این مردمان جدید هیچ ارزشی ندارد.<br><br></p>\n<p>این شاعر، پوبلیوس اویدیوس ناسو (اُوید) است که از ۴۳ پیش از میلاد تا ۱۸ پس از میلاد می‌زیست. او، درمانده و نالان، در پایان شاهکار بزرگش، دگردیسی‌ها (Metamorphoses)، بندی را آورد و در آن گفت که ماندگار است، و تا جهان باقی است از او نیز نامی باقی مانده، چرا که کاری بزرگ را به انجام رسانده‌است (این کتاب را میرجلال‌الدین کزازی با نام «افسانه‌های دگردیسی» به پارسی ترجمه کرده‌است).<br><br></p>\n<p>گفتار او درست به مانند فردوسی بزرگوار ماست که در سرانجام سرایش شاهنامه او را رنجاندند، اما با این حال گفت که:<br><br></p>\n<p>نمیرم از این پس که من زنده‌ام / که   تخم  سخن را پراکنده‌ام<br>\nبناهای   آباد     گردد    خراب / ز  باران  و  از  تابش آفتاب<br>\nپی  افکندم  از  نظم  کاخی بلند / که از باد و باران  نیابد گزند<br><br></p>\n<p>بله، اُوید ماند،‌ سرافراز و بزرگ، و شاهکارش هزاره‌هاست که خوانده می‌شود و امروزه از آن بدکردارانی که او را از خانه‌اش دربه‌در کردند نامی بر جای نیست.\n(با این حال بر این عقیده‌ام که باقی ماندن امروزهٔ نام او و آثارش چندان فرقی به حال او نداشت و ندارد. مُرده احتیاجی به نام بر جای‌گذاشته‌اش ندارد، چه نیک باشد چه بد. مهم، دوران زندگی او بود که به سختی گذشت و دوران زندگی بدکردارانی که بد کردند ولی به خوشی گذشت!)<br><br></p>\n<p>نام شعر: آخرین بند کتاب آخر (کتاب پانزدهم) دگردیسی‌ها<br>\nسراینده: اُوید<br>\nبرگردان فارسی از خودم (از روی ترجمهٔ انگلیسی نسخهٔ Brookes More چاپ ۱۹۲۲ انتشارات Cornhill)<br><br></p>\n<div class=\"ltr\">\nIamque opus exegi, quod nec Iovis ira nec ignis<br>\nnec poterit ferrum nec edax abolere vetustas.<br>\nCum volet, illa dies, quae nil nisi corporis huius<br>\nius habet, incerti spatium mihi finiat aevi:<br>\nparte tamen meliore mei super alta perennis<br>\nastra ferar, nomenque erit indelebile nostrum,<br>\nquaque patet domitis Romana potentia terris,<br>\nore legar populi, perque omnia saecula fama,<br>\nsiquid habent veri vatum praesagia, vivam.<br>\n</div>\n<br>\nو اکنون، من کاری سترگ را به پایان رساندم، که نه خشم ژوپیتر، نه آتش، نه پولاد [شمشیر پولادین] و نه زمان نمی‌تواند آن‌را از بین برد.<br>\nمرگ من هرگاه که باشد بگذار فرا رسد که مرگ تنها بر این جسم فانی توانایی دارد.<br>\nچرا که پارهٔ بهتر من جاودان خواهد ماند، بر فراز ستارگان و نام من ماندگار و پاک‌نشدنی خواهد بود.<br>\nتا هر جا که قدرت امپراتوری روم بر سرزمین‌های فتح‌شده برقرار باشد، مرا [کتاب مرا] خواهند خواند.<br>\nاگر پیشگویی‌های شاعران درست باشد، در تمام دوران‌های آینده، من زنده خواهم بود و نام و آوازه‌ام پابرجا.","frontmatter":{"date":"January 20, 2020","slug":"/blog/metamorphoses","title":"دگردیسی‌ها","description":"پاراگرف پایانی کتاب دگردیسی‌ها اثر اوید به زبان لاتین به همراه برگردان فارسی","tags":null,"dir":"rtl","jdate":"دوشنبه، ۳۰ دی ۱۳۹۸"}}},"pageContext":{"slug":"/blog/metamorphoses"}},"staticQueryHashes":["4211208203"]}